---
Title: Analysis
Description: This is our index page for the analysis site.
template: analysis-article
---



Kmom10, design element och principer
=======================


Inledning
-----------------------
Denna rapport analyserar designelement och principer för att komma med insikter hur dessa effektvit ska kunna appliceras i löpande designverksamheter. Rapporten ämanar svara på om hemsidan som är skapade enligt Mr Solstråles instruktioner av Elias Claesson uppfyller vissa krav för att anses som en väldesignad hemsida. Huruvida en hemsida är att anse som väldesignad beror på i vilken utsträckning designelement och principer använts och om de är använda på rätt sätt. Rapporten analyserar hemsidan i båda dessa aspekter och slutsatsen kan användas för att ta ställning till designelemnt och principers vikt i relation till hur en hemsidas design uppfattas.


Rapportens slutsatser kan användas av professionella yrkespersoner som arbetar inom området design. Det ska tilläggas att slutsatserna för denna rapport inte är brett generaliserbara över alla hemsidor då urvalet endast består utav en hemsida.


Metod
-----------------------
Rapporten använder totalt fem designprinciper för genomföra analysen.

De fem teoretiska koncepten används som grund för de slutsatser som gjörs, vilket indikerar en deduktiv forskningsansats. Det görs en bedömning i vilken grad hemsidan uppfyller de fem valda principerna. Om hemsidan i hög grad uppfyller samtliga fem designprinciper anses hemsidan vara väldesignad. Hemsidan graderas på en likerskala mellan 1-7. Detta ger upphov till en designscore, där den sammanlagda scoren för hemsidan således kan hamna någonstans på spannet 5-35.

Eftersom skaparen av hemsidan även är författare av denna rapport riskerar valet av de fem designprinciper att färgas av urvalsbiaser. För att undvika att författaren använder sig av principer som han vet med sig är av god kvalité på hemsidan används de fem första principerna på top 20 listan som Stribley(2020) skriver om. Detta riskerar att ge en missvisande bild eftersom en hemsida med stor sannolikhet kan vara väldesignad utan att uppfylla samtliga 20 principer. Därför tas i beaktning om hemsidan har några ytterligare designelement eller principer som beskrivs i Stribley(2020).

Hemsidan har två teman, ett standard och ett ljust där det ljusa kommer även jämförs med standardtemat. Standardtemat hänvisas till med tema ett och det ljusa med tema två.


### Linjer
Raka linjer kan enligt Stribley(2020) utstråla ordning och reda och vågiga linjer kan hjälpa till att skapa en känsla av rörelse. Sick sackiga linjer kan skapa spänning. Linjer hjälper även en läsare att känna av vart ögat bör röra sig. De kan dra uppmärksamheten åt i en önskad riktning och markera vissa områden.

### Skala
Är enligt Stribley(2020) medvetetna storleksjusteringar av enskilda element. Att skala element kan hjälpa en besökare att förstå innehållet som presenteras. Om designens skala är baserad på realism kan den användas för att göra bilder med motiv som i verkligheten är små, mindre i relation till andra element på sidan. Designens skala kan även vara subjektiv för att skapa häpnadsväckande effekter som signalerar vad som enligt skaparen är viktigt och vad som är mindre viktigt.

### Färger
En av de vanligaste sätten att få liv i en design är att effektivt använda färger så att de matchar den känsla som designaren önskar förmedla (Stribley, 2020). Denna rapport kommer analysera färgschema, accentfärger, kontrast och typsnitt.

### Repetition
Repetition är ett centralt begrepp för att få kunder och webbanvändare att känna igen olika företag, tjänster och produkter (Stribley, 2020). Exempel på repetition kan vara att använda samma färg på en logga och bakgrund eller att låta vissa mönster återkomma.

### Negative Space
Handlar enligt Stribley(2020) om att använda rummet mellan elementen. Det kan handla om att låta "mellanrummet" vara en del av ett designelement. Det är även möjligt att få "mellanrummet" att anta helt egna former eller mönster.

Resultat
-----------------------

###Tema 1
Målet med hemsidan är att förmedla advokatbyron Jacobsen Legal Companys tjänster och erhålla samt bibehålla klienter av hög ekonomisk status. Det som kännertecknar designen är bilderna på äldre böcker, fina pennor, kavajer och balanserade element med "lyxigt" matchande färger. Rubrikernas fonter är något mer eleganta jämgört med den mer lättläsliga och tydliga brödtexten.

![jacobsen1](%assets_url%/img/jacobsen1.png)

Homepagen har en tydlig känsla av balans där text och bilder fyller ut tillgängliga utrymmen. Det finns ett fåtal linjer i form av en avskuren kvadrat som ringar in navbaren och "our services"-tabellen. Skalan på de olika bilderna och elementen varierar i stor utsträckning med undantag för de tre bilderna med texten "available positions", "our team" och "news letter". Färgschemat är monokromatiskt med en accentfärg om man bortser från bilernas färger. Accentfärgen är av en guldkulör och backgrundsfärgen är av en marinblå kulör. Det finns en viss känsla av repetition då linjerna runt navbaren återkommer längre ner på sidan samt att Headers har egen font och består av accentfärgen.

De negativa space som finns på sidan består av ytor mellan bilder, logga och text. De används inte för att skapa ytterligare innehåll men i headern finns en stor mängd space som gör det möjligt att skåda flashbilden.

About och highlightsidan har mindre nivå av balans bland textelementen och bildelementen. Istället ger utrymmet möjligheten för vissa bilder och text att stå i rampljuset på ett sätt som inte är lika tydligt på homepagen. Det saknas linjer på sidan bortsett från navbaren. Färgchemat är återkommande på de båda sidorna och ger en känsla av repetition. Bilderna är av samma skala och principen används inte för att skapa någon ytterligare designaspekt. På highlight sidan finns stora ytor av negativt utrymme mellan de olika samarbetspartners som firman har.


###Tema 2
I detta tema finns en viss känsla av balans på homepagen, men den är mindre påtaglig jämfört med tema 1 och elementen är i regel mer centrerade till skillnad från att fylla skärmen. I tema 2 återfinns betydligt fler linjer som indikerar när ett visst ämne börjar eller slutar. Skalan på de olika elementen är mer varierande i detta tema jämfört med tema 1. Färgschemat är minimalistiskt med en ljusul kulör som tillsammans med den ljust blå flashbilden utgör bakgrundsfärgerna. Det återfinns sedan två accentfärger, en mörkröd och en marinblå. Det finns tydligare repetition på sidan då de flesta element är centrerade och rubriker har en font och färg skiljt från brödtexten. Det finns mycket negativ space som har den ljusa gradientbakgrunden som ger en känsla av att ljuset förändras när en användare scrollar.

![jacobsen2](%assets_url%/img/jacobsen2.png)


Analys
-----------------------
###Generell analys
Syftet med sidan är som nämnt att förmedla advokatbyron Jacobsen Legal Companys tjänster och erhålla samt bibehålla klienter av hög ekonomisk status. Accentfärgen av guldkulör skapar associationer till ekonomisk status. Bilderna som används utstrålar dyrbara kläder och accessoarer vilket överensstämmer med syftet. Fonterna är tydliga eleganta och utstrålar professionalism. Enligt dessa aspekter gynnar designen webbplatsens syfte. De designprinciper som är påtagligast enligt min personliga uppfattning är färgschemat, typografin och balansen på homepagen. Det finns en god nivå av kontrast och en gridkänsla på homepagen. Även framing används i viss mån på homepagens bilder.

### Linjer
Tema 1 använder inte i linjer i stor utsträckning. Det finns potential att använda linjer för att framhäva vissa element på sidan. Med detta i åtanke graderas designprincipen en designscore av 3.

### Skala
De element som återfinns på homepagen av tema 1 har skillnader i bildstorlekar och textformatering som ger en känsla av variation och förändring. Exempelvis är bilden på pennan mindre än flashbilden som föreställer ett bibliotek, vilket också är fallet i verkligheten. Detta tyder på en viss användning av realism i designprincipens tillämpning (Stribley, 2020). Däremot är skrivmaskinen större än arbetarna i bilden "our team". Med detta i åtanke graderas designprincipen en designscore av 4.

### Färger
Ger enligt mig en tydlig känsla av exklusivitet. Den guldfärgade kulören matchar loggan och texten på skrivmaskinens (på homepagen) modellnamn och kulspetspennans egna färg. Den blå kulören ligger motsatt position till accentfärgen i färgcirkeln och är en teoretiskt lämpligt komplement. Konstrasten är av hög kvalité på samtliga element. Med detta i åtanke graderas designprincipen en designscore av 7.

### Repetition
Det finns hög nivå av repetition i rubrikers fonter och genom hela hemsidan. Hemsidans färgschema är återkommande för samtliga sidor och mönstret för bakgrunden som växlar mellan ljust och mörkt på ett upprepande vis. Båda dessa aspekter ger en känsla av repetition. Det finns dock en skillnad mellan balansen på homepagen och highlightsidan. Med detta i åtanke graderas designprincipen en designscore av 6.

### Negative Space
Det negativa space som återfinns på hemsidan har liten funktion. Det är inga negativa space som likt Stribley(2020) beskriver, skapar en ytterligare dimension till elementen. Det negativa space som förekommer på highlightsidan har dock funktionen att sätta klienternas bilder i centrum vilket låter användaren fokusera på vad som är viktigt utan distraktioner. Med detta i åtanke graderas designprincipen en designscore av 3.

###Tema 2
Färgschemat i tema två ger en känsla av renlighet och exklusivitet. Den röda färgen kan ge associationer till rödvin. I kombination med bilderna gynnar tema 2 likt tema 1 hemsidans syfte och mål. Tema två använder linjer i större utsträckning jämfört med tema 1 vilket hjälper en besökare att fokusera på visst innehåll. Balansen är mindre påtaglig i tema 2 vilket talar negativt för sidans dynamik, men kan anses positivt ur ett tydlighetsperspektiv.


Slutsats
-----------------------
Den sammanlagda designscoren för hemsidan uppgår till 23 av 35 vilket tyder på att det finns förbättringspotential och att det inte säkert går att teoretiskt fastställa att hemsidan är av god designkvalité. Hur som helst anses designen väl matcha webbplatsens syfte och designprinciper som grid, kontrast och framing används även om de inte inkluderades i teoriurvalet. Eftersom en sida sannolikt inte använder samtliga 20 designprinciper som Stribley(2020) listar, så finns det fortfarande möjligheter att hemsidan Jacobseon Legal Company har god designkvalité. En bredare studie skulle behövas för att säkert slå fast saken.


Referenser och författare
-----------------------

Författare av rapporten är Elias Claesson 2021.

Stribley, M 2020, <i>Design elements and principles</i>, Canva, besökt: 08-01-2021. <https://www.canva.com/learn/design-elements-principles/>

---
Title: Analysis
Description: This is our index page for the analysis site.
template: analysis-article
---



Kmom10, Analys aktuell webbplatsdesign
=======================


Inledning
-----------------------
Denna rapport analyserar rådande webbplatsdesign och trender på hemsidor. De trender som förekommer runt om på webben kan variera beroende på vilken bransch som undersöks. Ett innovativt teknikbolag kan ha skilda trender i relation till försäkringsbolag. Syftet med rapporten är att analysera de trender som är aktuella i designbranchens framkant. Därav används hemsidor till företag som aktivt arbetar med design. Webbplatsdesign definieras i denna rapport som: De designteoretiska principer och koncept som en hemsida använder för att framhäva sidans  innehåll. En trend definieras i denna rapport som: den generella utveckling eller riktningen på förändringen i en situation (Cambridge, 2020).

Rapportens slutsatser kan användas av professionella yrkespersoner som arbetar inom området design. Det ska tilläggas att slutsatserna för denna rapport inte är brett generaliserbara över alla hemsidor då urvalet endast består utav en hemsida.

Urval
-----------------------
Urvalets storlek är tre och de firmor som används i rapporten är tagna från BD+C(2017) lista på top 45 vetenskapliga teknologiföretag som arbetar med design. Anledningen till att använda teknologiföretag som arbetar med design är att deras branschkompetens och omvärldsanalyser bör göra dem medvetna om trender och sannolikt tillämpar trender i sina egna hemsidor. Rapporten hade gynnats av ett större urval, men faller inom ramen för denna rapports omfattning enligt uppgiftens specifikation inom kursen Design, Webbprogrammering 120hp.

De tre företagen som ingår i studien är:
* <a href="https://www.hdrinc.com/">HDR</a>
* <a href="https://www.hok.com/">HOK</a>
* <a href="https://interiorarchitects.com/">Interior Architects</a>


Metod
-----------------------
Denna rapport använder designteoretiska principer för att analysera de tre hemsidornas webbplatsdesign. Om det finns likheter i webbplatsdesignen mellan hemsidorna, betyder det att det finns indikationer på en aktuell trend. Det går inte att slå fast signifikanta samband utan rapporten ämnar ge en slutsats om indikationer till aktuella trender vad gäller webbplatsdesign. Eftersom flera designprinciper används för att analysera hemsidorna kan detta innebära att flera indikationer till olika trender identifieras. Om så är fallet tar denna rapport ställning till vilka trender som verkar vara mest framträdande och vilka som är mindre påtagliga. Avslutningsvis förs en diskussion om de trender som identifieras eller inte identifieras.

De principer som används till analysen är inspirerade av de tjugo designprinciper som Stribley(2020) skriver om. Utöver dessa analyseras webbsidorna för ytterliggare designelement som eventuellt förekommer. Endast hemsidornas homepage analyseras. Det är sannolikt så, att om ett av företag i rapporten har snappat upp en designtrend som de själva valt att implementera på sin egen hemsida, så vill de att en besökare ska stöta på detta designelement så tidigt som möjligt.


Resultat
-----------------------

##HDR
![hdr](%assets_url%/img/hdr.webp)

HDR använder sig utav ett fåtal linjer för att understryka vissa rubriker. De använder ett monokromatiskt färgschema med en accentfärg som används sparsamt. Bakgrunden består av stora vita och ljusa områden. Hemsidan har en video som flashbild som överlappas av en smal och kompakt navbar. Typsnittet för texter och rubriker har genom hela sidan en tydlig font fri från seriffer. Sidan har en tydlig hierarki av de bilder som återfinns på startsidan som blir påtaglig när sidan scrollas vertikalt. Balansen ligger på en medelnivå och är inte något framträdande på sidan. Sidan har även god kontrast och en viss gridkänsla. Loggan är placerad höst upp i vänster hörn.

##HOK
![hok](%assets_url%/img/hok.webp)

HOK använder flertalet linjer för att dirigera en besökare mellan sidans olika sektioner och element. Även denna hemsida har ett monokromatiskt färgschema med endast en accentfärg som används sparsamt i små färgklickar. Homepagen karaktäriseras av stora ljusa och vita bakgrunder som ger ett fräscht intryck. Sidan använder kontrast i vissa sektioner men är bitvis låg. Det finns även här en viss känsla av att elementen är organiserade i gridformat, särskilt sidans bilder. Denna hemsida har likt HDR en rörlig flashbild som täcker hela förstasidan. Typsnittet består av seriffria fonter bortsett från en enda rubrik på homepagen. Bilderna är organiserade i olika skalor som bildar på ett funktionellt vis snarare än realism, på ett sätt som indikerar vilka bilder som är mer eller mindre viktiga. Navbaren är smal, kompakt och centrerad på sidans top. Sidan använder sedan vertikal scroll för att kontrollera rörelse på det vis att navigeringsmeny fadar in och ut med en vit blur. Även denna hemsida har placerat den relativt lilla loggan högst upp i vänster hörn.

##Interior Architects
![interior](%assets_url%/img/interior.webp)

Interior Architects har likt de två andra hemsidorna en rörlig flashbild i videoformat. De använder har även ett monokromatisk färgschema med endast en accentfärg, som dock används i relativt stor utsträckning. Typografin består även här en seriffri font för texter och rubriker. Sidan använder sig av textskuggor i grå färg för att understryka rubriker. De har likt de andra hemsidorna placerat sin relativt lilla logga uppe i vänster hörn. De använder på ett liknande sätt som HOK, vertikal scroll för att kontrollera bakgrundernas positionering. Till skillnad från de två andra hemsidorna har Interior Architects en utfällningsbar navigeringsmeny som vid klick fyller hela skärmen och centrerat antar navigeringsknapparna vit färg mot accentfärgens gula bakgrund.  Ingen balans eller hierarki återfinns på hemsidan utan samtliga rubriker är centrerade på skärmen. Kontrast används i relativt hög stundvis i högutsträckning men är låg i footern .


Analys
-----------------------
Eftersom trender in webbplatsdesign är föremål för analys i denna rapport så jämförs de tre hemsidorna på jakt efter gemensamma nämnare. De gemensamt förekommande designprinciper som förekommer i samtliga hemsidor summeras i nedanstående tabell, där en designprincip som förekommer i samtliga hemsidor highlightas i rött:
![char_10](%assets_url%/img/char_10.webp)

Det går i tabellen att urskilja fem designelement som förekommer i samtliga hemsidors webbplatsdesign.

##Monokromatiskt färgschema
Det verkar som att de designaktörer som befinner sig i branschens framkant har enats om att ett monokromatiskt färgschema är visuellt tillfredställande. I denna rapport är består hemsidornas huvudsakliga verksamhet av att designa byggnader och infrastruktur vilket kan vara en del av förklaringen. Det kan vara så att eftersom hus och infrastruktur traditionellt sett inte färgas med ett brett spektra av kulörer, så återspeglas detta i företagens egna designer av hemsida.

##Endast en accentfärg
Det som är intressanta är att enligt designteori, har en hemsida möjlighet att effektivt använda accentfärger för att markera viktiga element för en besökare. Detta är dock endast fallet i Interior designs webbplats som förövrigt inte använder brödtext på homepagen utan endast rubriker. Enligt ovan så offrar HOK och HDR denna möjlighet att understryka innehåll med accentfärg för att istället använda sig av en mycket minimalistisk användning av färg.

##Video som flashbild
Denna designprincip kan eventuellt förklaras av att snabbare teknologier och internetuppkopplingar gör en video möjlig för användning som ett designelement på hemsidor. Tidigare fanns risken att dålig uppkoppling förstör det intryck en besökare får av en hackig video. Det rörliga elementet skapar enligt mig en känsla av dynamik och att det händer saker som sannolikt är önskvärd för ett designbolag.

##Seriffri typografi
lättläsliga fonter verkar vara trenden i dagens design av webbplatser. Det kan eventuellt förklaras av att serifer ses som gammeldags och något som bäst lämpar sig för tidningar. En aktör som vill ligga i framkant designmässigt vill då sannolikt inte framstå som traditionella eller gammeldags utan nytänkande och innovativa.

##Liten logga uppe i vänster hörn
Den designprincip som enligt mig är mest häpnadsveckande. Det finns flera positioner som kan användas för att loggan ska vara lättare för en besökare att upptäcka, speciellt eftersom loggan storlek är relativt liten. Endast HOK har en logga bestående av accentfärgen röd och de två andra hemsidorna använder vit färg mot ljus bakgrund, vilket designteoretiskt är ofördelaktigt. Det som talar för detta är Stribleys(2020) princip nummer 16 som staterar att man ska bryta mot principer på rätt vis och inte alltid följa regelboken.

De trender som enligt mig är mest framträdande är det ljusa och minimalistiska användandet av färg. Det ger en känsla av renlighet och fräscht vilket verkar vara något som designbolagen värderar högt när de konstruerar en design. Att använda en video som herobild är effektfullt och något som inte allt för många aktörer, mig veterligen, använder sig utav i dagens webbplatsdesign. Detta ger en möjlighet att sticka ut i mängden, givet att inte allt för många aktörer nu ansluter till trenden och principen blir en ny norm.

Slutsats
-----------------------
I denna rapport har totalt fem trender identifierats inom webbplatsdesign. De fem trenderna är att använda ett monokromatiskt färgschema, endast en accentfärg, en video som flashbild, en seriffri typografi samt att placeringen av loggan är längst upp i vänster hörn.

Referenser och författare
-----------------------

Författare av rapporten är Elias Claesson 2021.

BD+C, 2017, <i>Top 45 science + technology architecture firms</i>, Building Design & Construction. besökt: 10-01-2021.
<https://www.bdcnetwork.com/top-45-science-technology-architecture-firms>

Cambridge, 2020, <i>meaning of trend</i>, Cambridge University Press. Besökt 10-01-2021.
https://dictionary.cambridge.org/dictionary/english/trend

Stribley, M 2020, <i>Design elements and principles</i>, Canva, besökt: 08-01-2021.
<https://www.canva.com/learn/design-elements-principles/>
